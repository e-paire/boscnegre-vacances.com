---
title: Vakantiepark met animatie dordogne
position: 4
route: "/nl/animatie"
metaTitle: Activiteiten op vakantiepark in Dordogne Bosc Negre
navTitle: Activiteiten
metaDescription:
  "Tijdens de zomervakantie activiteiten programma op vakantiepark
  Bosc Nègre  voor jong en oud. "
slogan: Vakantiepark met animatie dordogne
cover:
  image: "/uploads/Waterpolo_enfant.JPG"
  alt: kinderanimatie op de Bosc Negre
images:
  - image: "/uploads/Waterpoloe_Bosc_Negre.JPG"
    alt: Waterpolo voor volwassenen op de Bosc Negre
  - image: "/uploads/soiree_masque_Bosc_Negre.JPG"
    alt: Knutselen met de animatrice op Bosc Nègre
  - image: "/uploads/badminton_Bosc_Negre.jpg"
    alt: Badminton op Bosc Nègre
  - image: "/uploads/Waterpolo_enfant.JPG"
    alt: Waterpolo voor kinderen
  - image: "/uploads/tournois-six-epreuves.jpg"
    alt: Zeskamp tournoi op de Bosc Negre
  - image: "/uploads/Tir_a_l_arc_bosc_Negre.jpg"
    alt: Pijl en boog schieten op Bosc Nègre
  - image: "/uploads/Jeu_ludique_bosc_Negre.jpg"
    alt: 60 seconden spel op de Bosc Negre
  - image: "/uploads/football_Bosc_NEgre%202.JPG"
    alt: Voetbal op de Bosc Negre
  - image: "/uploads/Yoga_Bosc_Negre.JPG"
    alt: Yoga les op Bosc Nègre
  - image: "/uploads/yurgen_et_florette_au_Bosc_Negre.JPG"
    alt: Optreden van goochelaar Yurgen op de Bosc Negre
layout: Service
---

# In de maanden juli en augustus nodigen wij u uit voor een welkomstdrankje om half 6 op de zondagmiddag .

## Van dit moment profiteren we om u op de hoogte te brengen van de activiteiten die die week op het programma staan.

### Activiteiten in hoogseizoen: van de eerste zondag van juli tot de laatste zondag van augustus.

De animatrice of de activiteitenbegeleider/ster zal haar planning graag nader uitleggen. Van de eerste activiteit op maandag tot en met de laatste gezellige avond op vrijdag zullen de activiteiten in het teken staan van gezelligheid, sportiviteit, creativiteit en zelfs een rustmoment zal niet ontbreken.

Voor kinderen van 3 tot en met 16 jaar en voor de ouders, er is aan iedereen gedacht. De activiteiten zijn afwisselend in vorm en in leeftijdscategorie.

Maandagochtend beginnen we met knutselen met de kinderen [knutselen](/nl/knutseluurtjes-voor-de-kinderen/). U kunt ondertussen heerlijk genieten van een moment van [helemaal niets moeten](/nl/nietsdoen/)!.

De maandagmiddag is gereserveerd voor een partijtje jeu de boulen. Om drie uur ‘s middags, na de lunch en na de siësta kunt u de fransen eens uitdagen voor een partijtje pétanque. Hebt u geen jeu de boule ballen, dan leent u de onze. In de schaduw van de hoge eikenbomen, samen met uw kinderen dit spel ontdekken en wellicht bent u samen sterker dan de fransozen? Het zou zo maar eens kunnen!
Voor de winnaar een trofee bij de bar in de vorm van een consumptie, want daar moet natuurlijk op gedronken worden.

De maandagavond hebt u de kinderen misschien ingeschreven voor het [kinderrestaurant](/nl/kinderrestaurant/). Denk er wel aan dit ‘s morgens al even te noteren op het inschrijfformulier bij de bar of app het even met de receptie.

Zoveel leuke dingen op één dag! Op naar de dinsdag. De dag waar sport centraal staat.
Met de voetbal in de ochtend en de [waterpolo] gepland in de middag is het voor ieder een welverdiend moment van beloning voor een gezamenlijke maaltijd op de dinsdagavond. Vooraf opgeven in het [restaurant](/nl/restaurant/) voor deze maaltijd aan lange tafels die wordt vergezeld van een muzikant of een goochelshow van 'Mister Yurgen'. Bij deze maaltijden samen met de kinderen aan lange tafels op het terras naast het zwembad. Afwisselend van week tot week maakt Alfred een gigantische pan Paella, een grote plan Mosselen met friet of een ander typisch gerecht.

Op woensdag een [wandeling] en op woensdagmiddag verschillende pingpong competities. Bij deze competitie worden kinderen ingedeeld in twee leeftijdsgroepen om het voor ieder mogelijk te laten zijn zich te kunnen meten aan een gelijke tegenstander.
Kinderen vanaf 15 jaar daarentegen dagen we uit mee te doen met de volwassenen.
Zoals bij iedere competitie is er voor elke winnaar een beloning.
Woensdagavond laten we de kinderen onder de 15 beleven wat volleybal is en/of doen we een balspel in afwachting van de serieuze volleyballers van 15 jaar en ouder cq ouders.

Op donderdagmorgen herhalen we het programma van maandagmorgen. Donderdagmiddag is er tijd voor een badmintoncompetitie. Hierbij is de indeling weer net als bij de tafeltenniscompetitie evenals als de beloning voor de winnaar natuurlijk.
De donderdagavond is wederom gezelligheid troef in het [restaurant](/nl/restaurant/). Want daar maken we weer lange tafels voor een gezamenlijke maaltijd. Ondertussen wordt de zaal gereed gemaakt voor een dansavond. Een spannende beleving voor de kinderen die voor het eerst een discoavond beleven. De animatrice zal ‘s middags samen met de kinderen een dansje instuderen, hun voorstelling zal het bal openen.

Na een discoavond beginnen we de vrijdag sereen op het grote veld, waar de animatrice iedereen kennis laat maken met pijl en boog schieten. Ieder op z’n beurt mikken op de roos want in de roos schieten wordt beloond met een pizza uit de geurige keuken van Bosc Nègre.
Op de vrijdagmiddag is een speurtocht of een zeskamp een actieve middag voor het hele gezin. De week wordt afgesloten met een gezellige familiale spelavond in de grote zaal.
